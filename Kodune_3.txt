Kolmanda koduse tööna tuleb täiendada login.php faili.
Praegu on see selliselt tööle seatud, et kui kasutaja (ehk siis meie ise) korralik on ja kõik nõutud väljad korrektselt täidab, siis õnnestub ka andmebaasi uue kasutaja lisamine.
Programmi tuleb nii täiendada, et iga sisestuse kohta vigu jälgitaks. Katsuge üle vaadata, et iga võimalik viga vastavale vea-muutujale väärtuseks antaks. Lehel vormi lisage iga sisestusvälja kõrvale html element <span>, mille sisuks lisage php-osa, mis vastava vea ekraanile toob.
Ärge praegu laske end häirida asjaolust, kui mõnesid vigasid juba lehe esimesel laadimisel näidatakse, oluline on, et andmebaasi kirjutamine toimuks tõesti alles veatu sisestuse korral.
Tunnis võis paljudel jääda kohe ette ka viga/hoiatus, et parooli sisestuse välja pole justkui olemas, see oligi seetõttu, et parooli sisestuse vigu ei vaadatudki.

Seega kõik "Error" lõpuga muutujad peaksid alguses olema tühjad ( ="" ) ja siis tuleks järjest if lausetega kontrollida, kas nad on seatud, ega väärtus pole tühi ...
Kuupäeva puhul kontrollisime, kas sisestatud päev, kuu ja aasta annavad legaalse kuupäeva. Lisada oleks vaja teatada veast, kui ei saa õiget kuupäeva.
